## ম্যাথ ল্যাব-৩

ম্যাথ ল্যাব-৩ (Fortran programming) পরীক্ষা আজকে। প্রোগ্রামিং পারি, কিন্তু বইয়ের ম্যাথ না পারলে প্রোগ্রাম লিখতে পারবো না। থার্ড ইয়ারের সব পরীক্ষা খারাপ হইছে, অংক-টংক কিচ্ছু পারি না।
গত বছরের মতো মোবাইলের হটস্পট ল্যাপটপে কানেক্টে করতে পারলে আর কিছু লাগবে না। দুনিয়ার সব প্রশ্নের উত্তর পারবো, ChatGPT আছে। 

এই ব্যাচে আমরা ৭০-৮০ জন স্টুডেন্টস। একসাথে সবার পরীক্ষা নেওয়া সম্ভব না দেখে তিনটা শিফট করা হয়েছে। ১ম শিফটের লাস্ট রোল আমার। যে মেয়েটাকে ভালোবাসতাম, সেও ১ম শিফটে।

পরীক্ষা শুরু দশটায়। আমাদেরকে সাড়ে নয়টায় ল্যাব রুমে ঢুকতে দিল। কোনো সীট প্ল্যান নাই। যার যেখানে ইচ্ছা বসতে পারে। আমার কনফিডেন্স আছে পরীক্ষায় ভালো করবো। এজন্য প্রিয়তমার আশেপাশে বসার চেষ্টা করবো।

ওহ, প্রিয়তমার সম্পর্কে একটু বলি। ওর বিয়ে হয়ে গেছে দুই বছর আগে। আমি জানতে পারছি এক বছর আগে। তিন বছরের মতো হবে প্রেমে ডুবে ছিলাম। তার লেভেল আমার চেয়ে অনেক উপরে। স্বাভাবিকভাবেই আমাকে ইগনোর করবে। কখনো বলতে পারি নাই ভালোবাসি। যদিও সে আমার ভাব-ভঙ্গি দেখেই বুঝছিল, কিন্তু কখনো কথা হয় নাই।
ভাগ্য ভলো গতবছর পরীক্ষার সময় ওর আর আমার সীট পাশাপাশি পরছিল। এজন্য মেসেজে ওর সাথে কথা বলার সুযোগ হয় এবং বলতে পারছিলাম, "তুমি অনেক সুন্দর, তোমাকে আমার ভালো লাগতো।"

বসলাম প্রিয়তমার পাশে। বেঞ্চের একপাশে ও, অন্য পাশে আমি। একটু পর সে উঠে গিয়ে অন্য বেঞ্চে বসলো। যাও, আই ডোন্ট কেয়ার। এই বেঞ্চে বসলো, যে মেয়েটার সীট এ বছর পাশাপাশি পরছিল সে।

Hotspot connected successfully, can access internet, ChatGPT working. 
মোবাইলটা ব্যাগের মধ্যে রেখে, ব্যাগটা সামনে রেখে আসলাম। যদি কোনো কারণে হটস্পট ডিসকানেকটেড হয়ে যায়, তাহলে কি হবে? এজন্য ব্যাকআপ প্ল্যানও আছে। আমার পাশের সীটের মেয়েটাকে গতকাল বলে রাখছিলাম যেন এমবি কিনে রাখে আর হটস্পট চালু রাখে।

পরীক্ষা শুরু হলো। ২ ঘন্টায় ৪টা উত্তর করতে হবে। বিশ মিনিটে একটা শেষ করলাম। পেছনের ছেলেটা পেন-ড্রাইভ আনছিল। ওকে উত্তরটা কপি-পেস্ট করে দিলাম। একটু পর এক বড় ভাই (ডিপার্টমেন্টের কাজে নিযুক্ত) পেন-ড্রাইভটা নিয়ে গেল। রুমে আর কোনো পেন-ড্রাইভ নাই। বেশিরভাগ স্টুডেন্টস এখনো কিছু লিখে রান করতে পারে নাই। ভয়াবহ অবস্থা। আমাকে সবাই পাগল করে ধরলে। কি লিখবে, কি করবে, হেল্প করো।

এত মানুষের ডাকাডাকিতে আমার ব্রেইন মাঝে মধ্যে হ্যাং করতেছে। এক ঘন্টায় মোট ২ টা প্রশ্নের উত্তর করতে পারলাম (ChatGPT, Gemini, GitHub copilot দিয়ে। এগুলো অনেক ভুল উত্তর দেয়, error আসে)। আর আশেপাশে সামান্য হেল্প করতে পারলাম। 

কিছু একটা করতে হবে। এখনো বেশিরভাগ স্টুডেন্টস কিছু লিখতে পারে নাই। আমি গিটহাবে একটা repository create করলাম। উত্তর দুইটা আপলোড করলাম। একটা কাগজে repository link লিখলাম। পাশের মেয়েটাকে বললাম, ব্রাউজারে লিংটা ওপেন করো। সেখানে উত্তর আছে, কপি করে রান করো। সে একা পারলো না, হেল্প করতে হলো।

সামনে, পিছনে, ডানে, বামে সবাই আমারে ডাকতেছে। পুরা রুম আমার নামে মুখরিত। WOW! 

সাধ্যমতো হেল্প করতেছি আর উত্তর গুলো লিখতেছি। দেড় ঘন্টার মধ্যে সবগুলো উত্তর শেষ করলাম। প্রোগ্রাম এর মধ্যে ভুল আছে আমি শিওর। টেস্ট করার সময় নাই। তবে ভুল থাকলে অত সমস্যা নাই, প্রোগ্রাম রান হচ্ছে কিনা আর কোনো একটা আউটপুট আসতেছে কিনা এটাই আমাদের চ্যালেন্জ।

সব উত্তর গিটহাবে আপলোড করলাম। পাশের মেয়েটা সব উত্তর রান করতে পারছে।
আর আমার প্রিয়তমা? সে কি সব উত্তর করতে পারছে? জিজ্ঞেস করতে হবে। ওর নাম ধরে ডাক দিলাম, "হাসিনা, লিখছো সব?" ও বললো, তেমন কিছুই লিখে নাই এখনো। আমি বললাম, "ল্যাপটপে ইন্টারনেট কানেকশন আছে?" ও বলল "না।"

ওই কাগজটা আবার চেক করলাম। হাতের লেখা সব স্পষ্ট তো? পাশের মেয়েটাকে দিয়ে আমার লেখার নিচে লিংকটা আবার লেখালাম। কাগজে হটস্পট পাসওয়ার্ড লিখে প্রিয়তমার কাছে দিলাম। ও সাকসেসফুলি কোড কপি পেস্ট করে রান করতে পারলো। 
কিন্তু আরো কয়েকজনকে লিংক পাসওয়ার্ড দেওয়ার পরও তারা পারলো না। কেউ হটস্পট wifi connect করতে পারে না, কেউ ব্রাউজারে লিংক ওপেন করতে পারে না, ইত্যাদি সমস্যা। সাধ্যমতো সাহায্য করলাম। তবে অনেককেই সাহায্য করতে পারি নাই, এজন্য আমি দুঃখিত। চারপাশের এত চাপে আমার ব্রেইন ঠিকমতো কাজ করতেছিল না।

পরীক্ষা শেষ হলো। বাইরে দাড়িয়ে ২য় শিফটের বন্ধুদের সাথে আলোচনা করতেছি পরীক্ষা নিয়ে। এর মধ্যে ৩-৪ টা মেয়ে আসলো এবং আমাকে Thank you বলল পরীক্ষায় হেল্প করার জন্য। আমি মুখ দিয়ে কোনো কথা বলতে পারলাম না, মাথাটা সামান্য নিচু করে একটা হাসি দিলাম। ওরা চলে গেল।

বাসায় যাচ্ছি আর ভাবছি, নিশ্চয় আমার প্রিয়তমা আজ মেসেজ দিয়ে Thanks বলবে। গতবছর ম্যাথ ল্যাব-২ এ এরচেয়ে কম হেল্প করছিলাম, তাও Thanks বলছিল। এবারও বলবে। 
ওরা ৩-৪ টা মেয়ে এত ছেলেদের সামনে আমাকে Thanks বলছে, এটা একটা ছোট achievement. এর চেয়ে হাজার গুন বেশি বড় achievement যখন প্রিয়তমা আমাকে Thanks বলবে।

---

https://github.com/Asif-Biswas/literature/assets/62845684/3c5ba63c-d46a-4689-8bd1-e3442dc5fdba

